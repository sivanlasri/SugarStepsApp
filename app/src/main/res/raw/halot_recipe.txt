חומרים:
*בכוס חד״פ לשתיה קרה*
קילו קמח
2 כפות שמרים או 50 גרם שמרים
150 גרם סוכר או כוס חד״פ סוכר
480 גרם מים או 3 כוסות חד״פ מים
ביצה L
150 גרם שמן או כוס חד״פ שמן
10 גרם מלח או כף מלח

לציפוי:
ביצה
כפית סילאן
שומשום/פרג

אופן ההכנה:
1. בקערה נניח שמרים, סוכר ומים, נוסיף ביצה, קמח ושמן.
2. נתחיל בלישה על מהירות בינונית עד קבלת בצק בערך כ10 דקות.
3. נוסיף את המלח ונמשיך בלישה של כ-3 דקות.
4. את הבצק נשמן מעט, נכסה, ונניח בצד להתפחה עד להכפלת הנפח.
5.(לבנות שבינינו, אם הכפלתן ל2 קילו זה הזמן להפרשת חלה), לאחר התפתחת הבצק נשקול כדורי בצק בערך כ100 גרם לאחד.
6. ניקח 3 כדורים ונקלע לחלת צמה. נשים בתבנית שהולכת להיכנס לתנור - על נייר אפייה.
7. נתפיח את החלות עד להכפלה בערך (פחות מההתפחה של הבצק).
8. נחמם את התנור ל180 מעלות , מצב טורבו.
9. נערבב את הביצה עם כפית הסילאן ונמרח על החלות.
10. נפזר מעל שומשום או פרג ונכניס לתנור עד שהחלות משחימות.
11. ניתן לחלות להתקרר בטמפ׳ החדר ואז נעטוף אותן בשקית או מגבת.

המלצה חמה: לאכול אותן חמות, או כשיצאו מהתנור או בחימום על הפלטה!

בתיאבון!