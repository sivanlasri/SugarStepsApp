חומרים:
100 גרם חמאה רכה (ר’ הערות לגרסה פרווה)
125 גרם (1/2 כוס) סוכר חום כהה
30 גרם (3 כפות) סוכר
1/2 כפית מלח
1 כפית תמצית וניל
1 ביצה L
1/4 כפית סודה לשתייה
1/2 כפית אבקת אפייה
210 גרם (כוס וחצי) קמח (ר’ הערות לגרסה ללא גלוטן)
200 גרם שוקולד מריר קצוץ או שוקולד צ’יפס

אופן ההכנה:
1. מחממים תנור ל-170 מעלות.
2. בקערת מיקסר עם וו גיטרה (אפשר גם עם מיקסר ידני חשמלי!) שמים חמאה, סוכר חום כהה, סוכר, מלח ווניל ומערבלים במהירות גבוהה עד שמתקבלת תערובת במרקם קרמי רך.
3. מוסיפים ביצה וממשיכים לערבל עד שהיא נטמעת בתערובת.
4. מוסיפים סודה, אבקת אפייה וקמח ומערבלים עד שמתקבלים גושי בצק גדולים.
5. אם משתמשים בשוקולד צ’יפס – מוסיפים פנימה ומערבלים עד לפיזור אחיד של חתיכות השוקולד בבצק. אם משתמשים בשוקולד רגיל – קוצצים לחתיכות גסות בעזרת סכין. שומרים חלק מהשוקולד בצד.
6. יוצרים 10-12 עיגולים מהבצק ומניחים במרווחים על גבי תבנית תנור מרופדת בנייר אפייה. מקשטים את החלק העליון בעוד קצת שוקולד.
7. אופים במשך 12-17 דקות או עד שהעוגיות תופחות ומזהיבות. אם מכינים עוגיות קטנות יותר, זמן האפייה מתקצר.
8. מצננים מעט בטמפרטורת החדר ומגישים.

הערות, הארות ותוספות:
* העוגיות נשמרות בצנצנת אטומה עד שבוע.
* אפשר להקפיא את העוגיות עד חודש. מומלץ לחמם אותן קצת לפני ההגשה.
* במקום שוקולד מריר אפשר להשתמש בשוקולד חלב או לבן באותה כמות.
* גרסה ללא גלוטן: משתמשים בקמח תמי או קמח כרגיל באותה כמות במקום הקמח הלבן.
* גרסה פרווה: משתמשים ב-80 גרם שמן קוקוס במקום החמאה. אפשר גם מרגרינה או מחמאה באותה כמות במקום החמאה.

בתיאבון!