חומרים:
490 גרם קמח
17 גרם שמרים יבשים
70 גרם סוכר לבן
90 גרם חמאה רכה
140 מ״ל חלב
2 ביצים
8 גרם מלח דק

למילוי:
נוטלה/שוקולד השחר

סירופ סוכר:
כוס סוכר
כוס מים

אופן ההכנה:
1. במיקסר עם וו לישה, מערבלים במהירות נמוכה קמח, שמרים וסוכר.
2. מוסיפים את החלב, והביצים ומערבלים למשך 4 דקות.
3. מוסיפים את החמאה ומערבלים עוד 5 דקות, עד לקבלת בצק אחיד וחלק.
4. מוסיפים את המלח ומערבלים לעוד דקה.
5. מעבירים את הבצק להתפחה, עד להכפלת הנפח.
6. מרדדים את הבצק לצורת מלבן גדול.
7. מורחים על הבצק את המלית ומגלגלים (מעצבים בצורה הרצויה).
8. מגלגלים לרולדה הדוקה וישרה. חותכים באמצע לשני חלקים שווים בעזרת סכין מסור.
9. קולעים את שני חלקי הבצק המומלאים ומניחים בתבנית.
10. שולחים להתפחה שניה. ואחרי זמן מה, אופים בתנור שחומם מראש ל170 מעלות ל30 דקות.
11. מכינים סירופ סוכר - סוכר ומים בכמות שווה ואז אחרי הוצאת התנור נשקה בסירופ.

בתיאבון!