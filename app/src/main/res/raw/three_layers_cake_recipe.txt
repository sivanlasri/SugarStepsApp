חומרים:

תחתית:
5 ביצים
מופרדות לחלבונים וחלמונים
כוס או 200 גרם סוכר לבן
2 כפות שמן קנולה
1 חבילה אינסטנט פודינג בטעם שוקולד/וניל

קרם:
500 מ"ל או 2 מיכלים שמנת צמחית להקצפה
(לגרסה חלבית- אפשר להשתמש בשמנת מתוקה חלבית)
1 חבילה אינסטנט פודינג בטעם וניל
120 מ"ל או 1/2 כוס מים
1 שקית סוכר וניל
2 כפות סוכר לבן

ציפוי:
250 מ״ל או 1 מיכל שמנת צמחית להקצפה
(לגרסה חלבית- אפשר להשתמש בשמנת מתוקה חלבית)
100 גרם שוקולד מריר


אופן הכנה:
1. מחממים תנור לחום של 160 מעלות ומשמנים תבנית עגולה בקוטר 24 ס”מ.
2. מכינים את התחתית: בקערת המיקסר עם וו הבלון מקציפים את החלבונים במהירות גבוהה עד לקבלת קצף אוורירי.
3. מוסיפים את הסוכר וממשיכים להקציף לקצף יציב.
4. טורפים עם מזלג את החלמונים עם השמן ומוסיפים לקערת המיקסר. מוסיפים גם את האינסטנט פודינג וממשיכים לערבל עד שמתקבלת בלילה אחידה.
5. יוצקים את הבלילה לתבנית, מיישרים ואופים במשך כ-30 דקות או עד שהתחתית נאפית, מתייצבת וטיפה נסדקת. מצננים לגמרי.
6. מכינים את הקרם: שמים את כל המרכיבים בקערת המיקסר עם וו הבלון ומקציפים לקרם יציב.
7. מעבירים את הקרם לתבנית ומיישרים מעל התחתית הקרה.
8. מכינים את הציפוי: בסיר קטן ממיסים את השמנת הצמחית והשוקולד ומערבבים לתערובת אחידה ומבריקה.
9. יוצקים את ציפוי השוקולד מעל שכבת הקרמבו ומיישרים.
10. מעבירים לקירור של שעתיים לפחות, חותכים ומגישים.

בתיאבון!