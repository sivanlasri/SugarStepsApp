חומרים:
120 גרם (כוס פחות 2 כפות) קמח
1 כפית אבקת אפייה
45 גרם (שליש כוס) קקאו
135 גרם (שני שליש כוס) סוכר
קורט מלח
120 מ"ל (חצי כוס) שמן
2 ביצים
1 כפית תמצית וניל
160 מ"ל (שני שליש כוס) מים רותחים

לציפוי וקישוט:
100 גרם שוקולד מריר, קצוץ
120 מ"ל (חצי כוס) חלב קוקוס או שמנת צמחית
סוכריות צבעוניות


אופן ההכנה:
1. לקאפקייקס: מחממים תנור ל-170 מעלות.
2. מנפים לקערה גדולה קמח, אבקת אפייה, וקקאו, מוסיפים סוכר ומלח ומערבבים.
3. יוצרים גומה במרכז התערובת, מוסיפים פנימה שמן, ביצים ותמצית וניל ומערבבים קלות לתערובת סמיכה מאוד וכמעט אחידה. מוסיפים מים רותחים בהדרגה תוך עירבוב לבלילה חלקה ודלילה.
4. מחלקים את התערובת בין תבנית שקעים מרופדת במנג'טים עד כ-3/4 מגובה כל שקע, ואופים 16-20 דקות. מצננים.
5. לציפוי: ממיסים במיקרוגל שוקולד מריר עם חלב קוקוס או שמנת צמחית ומערבבים לתערובת חלקה.
6. מצננים לטמפרטורת החדר ומצפים כל קאפקייק בציפוי.
7. מקררים את הקאפקייקס חצי שעה-שעה להתייצבות הקרם, ומעטרים בסוכריות צבעוניות.
8. שומרים את העוגות בקופסה אטומה במקרר, מוציאים לטמפרטורת החדר לריכוך לפני האכילה.

בתיאבון!