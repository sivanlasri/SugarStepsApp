חומרים:
5 ביצים מופרדות
1 ורבע כוסות סוכר = 225 גרם
1 וחצי כוסות מיץ תפוזים סחוט = 360 גרם
חצי כוס שמן = 100 גרם
2 כפות פודינג וניל = 20 גרם
2 כוסות קמח תופח = 260 גרם
כף גרידת תפוז (אופציונאלי)

אופן ההכנה:
1. נפריד את הביצים ל2 קערות, הלבנים להקצפה, הצהוב להוספה מאוחרת יותר.
2. בקערת המיקסר נקציף את החלבונים עד לקבלת מרקם קצף ואז נוסיף סוכר בהדרגה תוך כדי.
3. נקציף עד לקבלת קצף יציב, נוסיף חלמונים ושמן ונערבב על מהירות נמוכה.
4. נוסיף מיץ תפוזים ונערבב.
5. נוסיף גרידת תפוז (לא חובה), קמח תופח ופודינג וניל.
6. נערבב עד שמתקבלת בלילה חלקה ותפוחה (שימו לב! להימנע מערבוב יתר).
7. ניצוק ל3 תבניות אינגליש קייק.
8. נכניס לתוך תנור שחומם מראש ל180 מעלות על טורבו ל40-45 דקות או עד שמכניסים קיסם ויוצאים פירורים לחים.
9. נצנן את העוגה בטמפרטורת החדר , נפזר אבקת סוכר אחרי שהתקררה (לא חייב).

בתיאבון!